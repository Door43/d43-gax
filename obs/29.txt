====== 29. **//Dabarsii Garbicha Marartii hin Qannee// **  ======

{{https://api.unfoldingword.org/obs/jpg/1/en/360px/obs-en-29-01.jpg?direct&}}

//Gaafa tokko Pheexroos, Yesuusiin, <<Barsiisa’a, obboleessi kiyya yoo na yakke, yennaa meeqa isaaf lakkisa? Yennaa torbaa?>> jedhee gaafate. Yesuus deebisee, <<Torbaatama yennaa torba malee, yennaa torbaa moti>> jedhe. Yesuus yennaa tana dubbatu, nuuti yennaa mara isaaf lakkisuu qanna jechuu isaa ti. Achiin duuballe Yesuus dabarsii asiin gad jirtu dubate////፡//

{{https://api.unfoldingword.org/obs/jpg/1/en/360px/obs-en-29-02.jpg?direct&}}

//Inni, <<Mootummaan Waaqaa mooticha garboota ifii tooyatiisa barbaade tokko fakkaatti. Garboota isaa keessaa tokko beeseen beenya’aa  kuma kudhanitti irra jiraayyu.  //

{{https://api.unfoldingword.org/obs/jpg/1/en/360px/obs-en-29-03.jpg?direct&}}

//Garbichi sun beenyaa san kaffaliisa waan dadhabeef, mootichi, <Akka inni beenyaa ifii kaffaluu dande’u, namicha kanaa fi maatii isaa gurgura’a> jedhe**.** //

{{https://api.unfoldingword.org/obs/jpg/1/en/360px/obs-en-29-04.jpg?direct&}}

//<<Garbichi sun mooticha duratti jilbiiffatee, <Maganne’e, naa ossadhu; beenyaa qabu mara hin kaffala> jedheen. Mootichi isaaf nayee, beenyaa san mara lakkiseefii, akka inni deemu gad lakkise.//

{{https://api.unfoldingword.org/obs/jpg/1/en/360px/obs-en-29-05.jpg?direct&}}

//<<Te’uu malee, garbichi sun mooticha biraa  yennaa gad baye, garboota  jaalota isaa ka te’ane keessaa garbicha beenyaa isaa beesee haga mindaa ji’a afurii gewu qabu tokko dhagge. Garbichi sun, garbicha jaala ifii san qabee, <Beenyaa fudhatte san naa kaffali!> jedheen. //

{{https://api.unfoldingword.org/obs/jpg/1/en/360px/obs-en-29-06.jpg?direct&}}

//<<Garbichi jaala isaa sun miila isaatitti jigee, <Maganne’e, naa ossadhu; beenyaa qabu mara hin kaffala!> jedheen. Te’uu malee, garbichi sun ossatuu didee, garbicha jaala ifii san haga inni beenyaa san kaffalutti mana hidha’aatitti galche.//

{{https://api.unfoldingword.org/obs/jpg/1/en/360px/obs-en-29-07.jpg?direct&}}

//<<Garbooti dhibiille waan te’e kana dhagganee guddoo raafamane. Isaan gara mootichaa dhaqanee waan  te’e kana mara mootichatti himane.//

{{https://api.unfoldingword.org/obs/jpg/1/en/360px/obs-en-29-08.jpg?direct&}}

//<<Mootichi sun garbicha san waamee, <Ati garbicha hama’a! Ati waan na kadhatteef, ani beenyaa fudhatte san sii lakkise. Atille silaa akkasuma godhiisaaf malteeyyu> jedheen. Mootichi sun guddoo aaree, haga inni beenyaa san kaffalutti mana hidha’aatitti isa galche>> jedhe.//

{{https://api.unfoldingword.org/obs/jpg/1/en/360px/obs-en-29-09.jpg?direct&}}

//Achiin duuballe Yesuus, <<Isin keessaa nami tokko tokkooyyuu obboleessa ifiitiif araara yoo hin godhin abbaan kiyya ka ol-gubba’aalle akkasuma isin irratti hin godha>> jedhe.//

**//Dabarsii Kitaaba Woyyichaa:-Maatewoos 18:21-35.// **
