====== 43. **//Wolde’i Kiristaanaa Jalqabame// **  ======

{{https://api.unfoldingword.org/obs/jpg/1/en/360px/obs-en-43-01.jpg?direct&}}

//Yesuus gara ol-gubba’aa deebi’een duuba barattooti Yeuusii akkuma inni isaan ajaje Yerusaalem keessa turane. Dhugeeffattooti achi jiranu adoo gargar hin kutin daadimatiisaaf wolitti qabamane.//

{{https://api.unfoldingword.org/obs/jpg/1/en/360px/obs-en-43-02.jpg?direct&}}

//Yihudooti wogguma wogga’aan Jila Irra Dabaramaatiin duuba guyyaa shantama itti aanu jila <<Phenxeqostee>> jedhantu ulfeessaniiyyu. Phenxeqosteen  jila galchaa midhaan ti. Yihudooti jila Phenxeqoste’ee tokkumma’aan ulfeessiisaaf biyya lafaa mara irraa gara Yerusaalemii dhufaniiyyu. Yennaa san Yesuus gara ol-gubba’aa deebi’ee gara torbaan tokkootiin duuba yennaan jila Phenxeqoste’ee geette. //

{{https://api.unfoldingword.org/obs/jpg/1/en/360px/obs-en-43-03.jpg?direct&}}

//Dhugeeffattooti martinuu addee tokkotti wolitti qabamaneeranuun, dedhuma huuruun akka bubbee guddo'oo fakkaattu ol-gubbaa irraa dhuttee, mana isaan keessa jiranu guutte.//// Achiin duuba wonni bobe’a ibiddaa fakkaatu mataa dhugeeffattoota maraa irratti bu’e. Isaan  martinuu Ayyaana Woyyichaan guutamanee, afaan adda addaatiin dubbatuu jalqabane.//

{{https://api.unfoldingword.org/obs/jpg/1/en/360px/obs-en-43-04.jpg?direct&}}

//Worri Yerusaalem keessa jiru huuruu san yennaa dhage’ane, worri hedduun waan te’iisatti jiru kana ilaaliisaaf dhufane. Dhugeeffattooti sun bilbaasota Waaqaa odeessanuun namooti dhufane sun afaanuma ifiitiin waan dhage’aneef baaseffatane. //

{{https://api.unfoldingword.org/obs/jpg/1/en/360px/obs-en-43-05.jpg?direct&}}

//Namooti tokko tokko, <<Barattooti tun machowaneeran>> jedhanee komatane. Pheexroos ammoo ol ka’ee, <<Na dhage’a’a! Worri kun hin machoonne. Raagi Waaqi karaa Yo’elii raagichaatiin, <Ani guyyaa muumme’ee ayyaana kiyya hin dhangalaasa> ka jedhe, raagi sun tanaan muummowa.//

{{https://api.unfoldingword.org/obs/jpg/1/en/360px/obs-en-43-06.jpg?direct&}}

//<<Ee Kolbaa Israa’elii, isin akkuma dhaggitanee fi duruuyyuu akkuma beettanu, Yesuus nama karaa irree Waaqaatiin bilibaasota heddu’uu fi maadee hedduu huje. Isin ammoo isa fannittane. //

{{https://api.unfoldingword.org/obs/jpg/1/en/360px/obs-en-43-07.jpg?direct&}}

//<<Yesuus du’ulle Waaqi du’aa isa kaase. Kunille, raaga,  <Woyyichi keeti awwaala keessatti akka tortoru hin lakkittu>  jedhutti muummowe. Waaqi jiraataa tolchee akka Yesuus du’a keessaa kaase nuuti martinuu dhugaa baatota.  //

{{https://api.unfoldingword.org/obs/jpg/1/en/360px/obs-en-43-08.jpg?direct&}}

//<<Yesuus amma midda Waaqa  abba’aatitti tee’eera. Yesuus akkuma waadaa gale, Ayyaana Woyyicha ergeera. Wonni isin amma dhaggiisatti jirtanuu fi dhage’iisatti jirtanu waan Ayyaanni Woyyichi huje.//

{{https://api.unfoldingword.org/obs/jpg/1/en/360px/obs-en-43-09.jpg?direct&}}

**//<<// **//Isin Yesuusii kana fannittane. Waaqi ammoo Gootta’aa fi Masiihii akka isa godhe dhugumaan beeka’a>> jedhe.//

{{https://api.unfoldingword.org/obs/jpg/1/en/360px/obs-en-43-10.jpg?direct&}}

//Kolbaan waan Pheexroos jedhu dhageette sun, wonni inni dubbate sun akka malee gadhaa isaanii nyaattee, Pheexroosii fi barattootaan, <<Obboleeyyaan teenna, maan goonu ree?>> jedhanee isaan gaafatane.//

{{https://api.unfoldingword.org/obs/jpg/1/en/360px/obs-en-43-11.jpg?direct&}}

//Pheexroos isaaniin, <<Waaqi cubbuu teessan akka isinii araaramu, tokko tokkoon keessan araara gala’aatii, maqaa Yesuus Kiristoosiitiin cuuphama'a; achiin duuba inni kennansa Ayyaana Woyyichaa isinii hin kenna>> jedhe.//

{{https://api.unfoldingword.org/obs/jpg/1/en/360px/obs-en-43-12.jpg?direct&}}

//Namooti gara kuma sadii waan Pheexroos dubbate dhugeeffatanee, barattoota Yesuusii te’ane. Isaan cuuphamanee miseensa wolde’a kiristaana Yerusaalemii te’ane. //

{{https://api.unfoldingword.org/obs/jpg/1/en/360px/obs-en-43-13.jpg?direct&}}

//Dhugeeffattooti sun adoo gargar hin kutin barumsa barattoota Yesuusii dhage’ane; isaan wol bira turane; woliin areerratane; woliif daadimatane. Woliin Waaqa galateeffatane; waan qabanu maralle woliin geyane. Nami marti dansaa isaaniif yaadate. Guyyuma guyya’aan nami hedduun dhugeeffate.//

**//Dabarsii Kitaaba Woyyichaa HuE 2// **
