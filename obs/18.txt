====== 18. **//Mootummaa Gargar Qoodante// **  ======

{{https://api.unfoldingword.org/obs/jpg/1/en/360px/obs-en-18-01.jpg?direct&}}

//Woggaa heddu’uun duuba, Daawiti du’e; ilmi isaa Solomoon Israa’el bulchiisa jalqabe. Waaqi Solomoonitti dubbatee irra caalaa maan akka barbaadu isa gaafate. Yennaa inni qarummaa isa gaafate, Waaqi biyya lafaa irratti nama qaroo isa godhe. Solomoon waan hedduu baratee, abbaa mura’aa guddoo qaricha te’e. Waaqi goddoo durreesalle isa tolche.//

{{https://api.unfoldingword.org/obs/jpg/1/en/360px/obs-en-18-02.jpg?direct&}}

//Solomoon Galma Waaqaa ka abbaan isaa Daawiti ijaariisaaf karoora baasee, waan ijaarsaaf barbaachisu wolitti qabe, Yeruusaalem keessatti ijaare. Kolbaan addee Dunkaanii woldeenna’aa Galma Waaqaa keessatti waaqonfatte; ciincaalle isaaf dhikeessite. Waaqille dhufee Galma san keessatti dhaggamee, kolbaa woliin le’e. //

{{https://api.unfoldingword.org/obs/jpg/1/en/360px/obs-en-18-03.jpg?direct&}}

//Solomoon ammoo dubartoota biyya dhibi’ii jaalate. Dubartoota hedduu gara kuma tokkoo geettuu fuudhee, Waaqaaf hin ajajanne! Dubartoota tana keessaa hedduun isaanii biyya alaatii dhufane; waaqota dharaa ka ifii fidatanee, Waaqonfatiisa jalqabane. Solomoon yennaa dulloome, innille waaqota isaanii ka dharaa san waaqonfate.//

{{https://api.unfoldingword.org/obs/jpg/1/en/360px/obs-en-18-04.jpg?direct&}}

//Waaqi Solomoonitti aare; Solomoon waan addatamiisa dhabeef, akka adabbi’ii teetee, Solomoon du’een duuba mootummaan Israa’elii addee lamatti akka qoodu dubbate.//

{{https://api.unfoldingword.org/obs/jpg/1/en/360px/obs-en-18-05.jpg?direct&}}

//Solomoon du’een duuba ilmi isaa Roobi’aam mootii te’e. Roobi’aan nama gowwa’a. Kolbaan Israa’elii marti mootii te’iisa isaa isaaf mirkaneessiisaaf, gara isaa dhutte. Solomoon hujii ulfaattuu hedduu akka isaan hujjisiisee fi gibira hedduu akka isaan gabbarsiise quuqaa qabanu Roobi’aamitti dubbatane. //

{{https://api.unfoldingword.org/obs/jpg/1/en/360px/obs-en-18-06.jpg?direct&}}

//Roobi’aam guwwummaa ifiitiin, <<Isin <Abbaan kiyya Solomoon hujii ulfaattuu nu hujjisiiseera> jettaneertan; ani ammoo isa caalaa hujii ulfaattuu isin hin hujjisiisa; isa caalaalle isin hin adaba>> jedheen.//

{{https://api.unfoldingword.org/obs/jpg/1/en/360px/obs-en-18-07.jpg?direct&}}

//Gosi kolbaa Israa’elii kudhan Roobi’aam irratti finqila kaasane. Gosi lamaan callaan addatamummaa isaaf qadduun jiraatte. //

{{https://api.unfoldingword.org/obs/jpg/1/en/360px/obs-en-18-08.jpg?direct&}}

//Gosi kolbaa Israa’elii kudhan ta Roobi’aam irratti finqila kaache tuun nama Iyoorbi’aam jedhamu tokko mootii ifii godhattee muudatte.//

{{https://api.unfoldingword.org/obs/jpg/1/en/360px/obs-en-18-09.jpg?direct&}}

//Iyoorbi’aamille Waaqatti finqila kaasee, kolbaalle akka cubbuu hujju godhe. Galma Waaqaa ka mootummaa Yihuda’aa keessa jirutti Waaqa waaqonfatiisaa mannaa akka kolbaan itti waaqonfattu waaqa dharaa lama isaaniif huje. //

{{https://api.unfoldingword.org/obs/jpg/1/en/360px/obs-en-18-10.jpg?direct&}}

//Mootummaan Yihuda’aatii fi Mootummaan Israa’elii diina wolitti te’anee yennaa hedduu wol lolane. //

{{https://api.unfoldingword.org/obs/jpg/1/en/360px/obs-en-18-11.jpg?direct&}}

//Mootummaa Israa’elii haareya keessatti moototi martinuu hamaaleyyii te’ane. Mootota hamaaleyyii tana keessaa harki caalaan worra addee isaaniititti mootii te’uu fedhu, Israa’eloota dhibi’iin ijjeefamane.//

{{https://api.unfoldingword.org/obs/jpg/1/en/360px/obs-en-18-12.jpg?direct&}}

//Mootota maraa fi kolbaan mootummaa Israa’elii keessaa harki caalaan waaqota dharaa waaqonfatte. Waaqota dharaa waaqonfatiis isaanii yennaa hedduu woliin rafiisa aadaa dadaa irraa goree fi yennaa tokko tokko ijoollee ciincaa dhikeessuu dabalata.//

{{https://api.unfoldingword.org/obs/jpg/1/en/360px/obs-en-18-13.jpg?direct&}}

//Moototi Yihuda’aa sanyii Daawitii ti. Mootota tana keessaa gariin haqaan worri bulchee fi worri Waaqa waaqonfate namooti dadansaalle hin jiran. Mootota san keessaa harki caalaan ammoo worra hamaaleyyii gara dhabe. Waaqota dharaalle waaqonfataa turane. Isaan keessaa gariin ijoollee ifiille waaqota dharaatiif ciincaa dhikeessaneeran. Kolbaan Yihuda’aalle harki caalaan Waaqatti finqila kaasane; kuun waaqa dharaa waaqonfatane.    //

**//Dabarsii Kitaab Woyyichaa:- 1Moototaa 1-6; 11-12.// **
