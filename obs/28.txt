====== 28. **//Dargaggeessa Dureessicha// **  ======

{{https://api.unfoldingword.org/obs/jpg/1/en/360px/obs-en-28-01.jpg?direct&}}

//Gaafa tokko dargaggeessi dureessichi tokko gara Yesuusii dhufee, <<Barsiisaa arja’a; jiruu bara baraa dhaaliisaaf, ani maan godhuu qaba?>> jedhee gaafate.  Yesuus, <<Ati, <Maaf arjaa> anaan jetta.  Arjaan tokko qofattuu jira;  innille Waaqa.   Ati ammoo jiruu bara baraa dhaaliisa yoo barbaadde, seera Waaqaatiif ajajami>> jedheen**.** //

{{https://api.unfoldingword.org/obs/jpg/1/en/360px/obs-en-28-02.jpg?direct&}}

//Inni, <<Seerri kun kam fa’a inni?>> jedhee gaafate. Yesuus deebisee, <<Hin ijjeesin; hin gaarayyeeffatin;  hin hatin;  dhara hin dubbatin;  haadhaa fi abbaa keetiif ulfinna kenni; akkama ifi jaalattu namalle jaaladhu>> jedheen. //

{{https://api.unfoldingword.org/obs/jpg/1/en/360px/obs-en-28-03.jpg?direct&}}

//Te’uu malee dargageessi sun, <<Ani ijoollummaa tiyyaa jalqabee, seera kana mara muummesseera. Haga bara baraa le’iisaaf waan dhibiille maan godhuu na barbaachisa>> jedhe. Yesuus isa ilaalee jaalate. //

{{https://api.unfoldingword.org/obs/jpg/1/en/360px/obs-en-28-04.jpg?direct&}}

//Yesuus, <<Ka dhidhinna hin qanne te’iisa yoo barbaadde, waan qaddu mara gurguriitii beesee san worra hiyyeeyyi’iif kenni; ol-gubba’atti galmee hin dhaggatta. Achiin duuba koyiitii na hordof>> jedhee isaaf deebise. //

{{https://api.unfoldingword.org/obs/jpg/1/en/360px/obs-en-28-05.jpg?direct&}}

//Dargaggeessi sun waan Yesuus dubbate yennaa dhage’e, guddoo dureessa waan te’eef, waan qabu mara kenniisa waan hin barbaadiniif guddoo gadde. Inni fuula ifii Yesuusirra deebifatee deeme.//

{{https://api.unfoldingword.org/obs/jpg/1/en/360px/obs-en-28-06.jpg?direct&}}

//Yennaa san Yesuus barattoota ifiitiin, <<Worri dureeyyiin gara mootummaa Waaqaa galiisi attam attam rakkisa’a! Ee; dureessi tokko gara mootummaa Waaqaa galiisa irra gaalli qowa lilmo’oo keessa yoo hulluuqe isrra kaso’o>> jedhe.//

{{https://api.unfoldingword.org/obs/jpg/1/en/360px/obs-en-28-07.jpg?direct&}}

//Barattooti waan Yesuus dubbate yennaa dhage’ane, refatanee, <<Eagasuu eentu fayyuu dande’a ree?>> jedhane. //

{{https://api.unfoldingword.org/obs/jpg/1/en/360px/obs-en-28-08.jpg?direct&}}

//Yesuus gara barattoota ifii iaalee, <<Wonni kun nama biratti hin dande’antu; Waaqa biratti ammoo hin dande’anti>> jedhe.//

{{https://api.unfoldingword.org/obs/jpg/1/en/360px/obs-en-28-09.jpg?direct&}}

//Pheexroos, Yesuusiin, <<Nuuti waan mara lakkinnee si hordonneera;  nuuti maan dhaggatu’uu jirra ree?>> jedhe. //

{{https://api.unfoldingword.org/obs/jpg/1/en/360px/obs-en-28-10.jpg?direct&}}

//Yesuus, <<Marroo tiyyaaf mana, obboleeyyan, obboleetota, abbaa, haadha yookiin karra ka lakkise marti dacha dhibba hin fudhata; jiruu bara baraalle hin dhaala.  Ammoo warri hedduun amma dura jiru worra duuba jiru hin te'a; worri amma duuba jiru heeduulle worra dura jiru hin te'a>> jedhe.//

**//Dabarsii Kitaaba Woyyichaa:- Maatewoos 19:16-19. Maarqoos 10:17-31. Luqaas 18:18-30.// **
